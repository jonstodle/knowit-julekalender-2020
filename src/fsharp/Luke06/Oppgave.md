# Julegodt

_Av Joakim Lindgren_

Oppdatering ca kl 11:40: Vi hadde en feil i oppgaven og svaret. Oppgavetekst og svar er nå oppdatert.

Oppdatering kl 15: Presiseringer.

Som en ekstra belønning har julenissen skaffet `10000` pakker med godteri som han skal fordele på de `127 alvene`. De 10000 pakkene med godteri har forskjellig antall biter, `fra 10 til 15 biter` per pakke.

Til å hjelpe seg har julenissen fått en av alvene til å telle hvor mange biter det er i pakkene, og har fått tilbake en [liste](godteri.txt) over hvor mange biter det er i hver pakke.

Julenissen er litt lat, og for å spare arbeid så _åpner han pakkene i rekkefølgen som de står i listen_. Han kan med andre ord ikke åpne en pakke før alle foregående pakker har blitt åpnet. Det er viktig for han at alle alvene får `like mange biter`, og `så mange biter som mulig`. Det skal heller `ikke være noen biter til overs`, alle bitene skal deles ut.

## Oppgave

Julenissen vil vite hvor mange biter han kan gi til hver alv uten at noen får mer enn andre.

## Eksempel

    10,14,14,13,13,13,15,14,11,15,11

For de `11` pakkene over for `9` alver vil svaret være _`13`_.
